---
title: "Hem"
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---
Tetans me-sida i kursen design
=========================

[FIGURE src="image/me.jpg?w=300" class="right"]

Jag heter Theresa och kommer från Stockholm, är 32 år och bor på Södermalm. Under mitt vuxna liv har jag bott och jobbat utomlands, pluggat till personalvetare och jobbar idag som löneadministratör på Ving. Min egen lön spenderar jag helst på resor och aktier, restaurangbesök och fina saker - utan inbördes ordning. (Ja, jag får sjukt bra personalrabatt på resor och ja, det förmånsbeskattas såklart enligt konstens alla regler.)

Förmodligen betraktas jag av både utomstående och inomstående som lite av en crazy cat lady, dock utan katt för tillfället.
Vissa skulle kanske säga att jag bakar den godaste morotskakan, att mina fingrar är gröna eller att jag har hetsigt temprament. Några skulle säkert beskriva mig som aningen självcentrerad men samtidigt generös. Det ena utesluter inte det andra säger jag och tänker inte argumentera emot något av ovanstående.

Jag går regelbundet på stand-up och konsumerar i princip allt som har med true crime att göra. Det jag oftast äter till mat är falafel med hummus och det händer att jag yogar eller joggar ibland. Min bästa färg är blå. Mitt enda syskon är en lillasyster som känns mer som en storasyster och vet inte vem av oss som älskar djur mest.

Jag har mer än en bästa kompis (skryt) för varför ha en när man kan ha flera? Dessutom är de bra till olika saker. Jag föredrar sött före salt, med undantag för lakrits, men kan inte välja mellan storstad och natur för jag gillar båda lika mycket. Den film jag sett flest gånger är nog Dirty Dancing och jag vet fortfarande inte vad jag vill bli när jag blir stor.
