---
---
Redovisning kmom06
=========================

Det är intressant att läsa om designelement och -principer, det skapar en förståelse för varför vissa saker funkar och andra inte. Jag tycker mig själv ha öga för vad som är estetsikt tilltalande såväl subjektivt som objektivt men har inte reflekterat i de termerna tidigare.

Att analysera webbplatserna var ett bra sätt att tvingas tänka till i termerna av designelement och designprinciper. Även om webbplatserna jag valde var tre helt olika genrer så fanns det gemensamma nämnare i deras olika design och det blev tydligt att det finns vissa principer som är genomgående i skapandet av en bra webbplats.

När jag skapade mina egna teman hhade jag svårt att helt utgå från teorin, jag föredrog ändå att gå mycket på känsla och i efterhand analysera det utifrån av element och principer. Att börja i andra ändan tycker jag dödar kreativiteten lite. Men det gör också att jag hade lite svårt att hålla isär designelement och -principer i de två olika uppgifterna. Även om jag kan säga att det ena är ett element och det andra en princip så var det svårt att tänka på det ena utan att ha det andra i tanken samtidigt efter som de samspelar.  

Som jag tolkar the final touch så är det när man gjort medvetna val utifrån de olika designprinciperna och fått ihop allting till en färdig och välfungerade webbplats som uppfyller sitt syfte och som är estetiskt behaglig att titta på utan att det är något som skaver rent visuellt.

I detta kursmoment har jag lärt mig att tänka utifrån designprinciper. Det är absolut bra verktyg att ta till när man antingen saknar inspiration, eller kanske har för mycket och svårt att sålla. Eller när man får känslan av att det är bra nog utan att förstå varför samt när man vill skapa något som ska tilltala majoriteten. Med andra ord användbart i de flesta lägen.
