---
---
Redovisning kmom05
=========================

En av tre sidor hade genomgående snabba laddningstider men samtliga hade en del att jobba på gällande webbplatser för mobil. Samtliga förslag från PageSpeed handlade om att använda bilder på ett mer effektivt sätt.

Jag tycker det var smidigt att använda Cimage, det fyllde sin funktion och var lätt att använda. Smidigt att man inte behöver redigera om bilden innan man lägger upp den utan att man kan utgå från en och samma bild och t.ex. beskära den på olika sätt beroende på skärmstorlek. Jag har inte särskilt mycket annat att jämföra med, jag brukar använda snipping tool t.ex. på jobbet och då behöver jag inte beskära bilderna. Men vid de fåtal tillfällena jag behövt göra det så har jag använt paint eller det standardredigeringsprogram för bilder som kommit med Windows. Jag känner till Gimp och har haft det på någon gammal dator men inte direkt använt mig av det regelbundet. Oftast redigerar jag bara bilder på mobilen till Instagram och då redigerar jag dem i själva appen.

Det gick bra att installera modulen @desinax/figure med hjälp av README-filen. Jag har inte ändrat någonting i den, så vet inte direkt om jag "jobbat" med den, men tycker det funkade bra och stötte iaf inte på några problem.

Jag har inte reflekterat så mycket över nedladdningstider eller bildbehanling för webben innan, mer än att det såklart kan gå trögt att ladda en sida med mycket/stora bilder. Eller att en bild kan bli väldigt liten på en mobilskärm. Så i detta moment var det mycket nytt. Men det känns såklart logiskt att man behöver tänka på bildstorlekar och kvalitet och jag har i detta kursmoment lärt mig olika sätt att göra det på. Så jag har lärt mig många saker men ska jag nämna något speciellt så är det att man t-ex med Cimage kan utgå från en och samma bild och välja att visa den på olika sätt beroende på device.
