---
---
Redovisning kmom10
=========================

Jag valde att utgå från min me/redovisa och sedan rensa bort sådant jag inte behövde istället för att börja om från början. I htmlphp-kursen började tänkte jag att jag ville bygga upp allt från början igen men det tog lång tid och slutade ändå med att jag gick tillbaka till det jag redan hade och byggde om. Så denna gång gjorde jag valet att utgå från det jag byggt i tidigare kursmoment eftersom jag vet att det fungerar.

Uppdrag 1:
Analysen gjorde jag på tre olika artisters webbplatser. Jag gjorde det för att samla inspiration och underlag till uppgift 3, där jag valde kund nummer två Art Ist. Jag valde att undersöka vilken typ av innehåll som fanns och hur det presenterades i form av layout, färg och designelement. Jag använde mig delvis av resultatet till min egen webbplats, när det kom till vilket typ av innehåll som skulle finnas med på sidan för en musikartist. I mitt alternativa tema inspirerades jag även mer designmässigt av King Princess webbplats när jag gjorde ett lite poppigare tema.

Uppdrag 3: webbplats Art-Ist
I uppgift 3 valde jag som sagt kunden Art Ist och gjorde henne till en gitarrspelande musikartist. Jag utgick egentligen från flashbilden, som kommer från Unsplash, både för att välja färg till sidan och för att skapa personan till min artist. Innehållet på webbplatsen - kommande spelningar, länk till Spotify och sociala medier, återanvändning av en och samma bild samt möjlighet att signa upp för nyhetsbrev, baserade jag på resultatet i uppgift 1. Det var vad andra artister hade på sina sidor. Att länka till bokning, press och manager i footern gjordes inte i de webbplatser jag undersökte men har sett på andra ställen att de gör så. Bloggen fick bli enbart en bildblogg, jag tänker att ingen läser långa bloggtexter nuföriden utan kollar bara på bilder.

Uppdrag 4: Tema
Stora bilder på artisten verkar vara viktigt, baserat på andra artisters hemsidor, så därför blev det en stor flashbild över hela sidan. Eftersom bilden tar upp hela skärmen la jag in den hoppande pilen, koden lånade jag helt ogenerat från codepen, för att visa på mer innehåll längre ner på sidan. På bloggsidan gjorde jag istället flashbilden mindre för att rubrikerna skulle synas istället och locka till klick till respektive inlägg utan att behöva scrolla neråt. Jag valde också färgschema efter flashbilden så att resten av sidan blir som en förlänging av bilden snarare än olika delar. För att det inte skulle bli för platt och tråkigt att återanvända samma bild och färg varierade jag form och snitt på bilden med hjälp av Cimage samt gradienter i header och footer och skugga när man hovrar över länkar.

Uppdrag 5: Alterantivt tema
Det alternativa temat tänker jag mig till artisten efter att hon blivit signad av något stort skivbolag som blonderat hennes hår och jobbat om henne till en popartist. Temat är därför pop-artinspererat och tuggummirosa som i tuggummipop. Det är gälla färger och tanken är att det ska skapa en känsla av lekfullhet och riktar sig till en ynge målgrupp än det första temat. Flashbilden från första schemat dolde jag med display: none och la istället en bakgrundsbild på inner-wrap-flash. Jag dolde även hela högre sidebaren för att få annan layout och istället la jag en bakgrundsbild i main för att fortfarande ha en bild föreställande artisten på förstasidan.

Uppdrag 6: Struktur av LESS-koden
Jag har inte frångått något vi gjort under tidigare kursmoment utan har behållt samma struktur. Dels för att jag ju vet att den funkar och jag hittar men också för att jag inte riktigt vet något annat. Jag utgick helt enkelt från min me/redovisa och rensade bort det jag inte behövde. Jag har inga argument kring LESS som teknik utan har bara redogjort för hur strukturen ser ut, jag känner inte till vilka alternativa less-moduler som finns utöver det vi gått igenom i kursen och tycker därför det är svårt att diskutera/argumentera kring det. Känner mig rätt nöjd bara med att jag ens lärt mig att det finns.

Projektet gick bra att genomföra och jag tycker att jag fått mycket gratis genom de andra kursmomenten, de gav en mycket bra förberedelse inför projektet. Jag återanvände min me-sida vilket jag upplever att jag sparade mycket tid på istället för att börja om helt från början. Att utgå från något som redan är klart kan kanske vara lite hämmande för kreativiteten, det blir svårare att tänka utanför boxen kanske men jag tycker ändå att jag gjorde två helt olika teman och att min rapport/analys skiljer sig och har lite andra infallsvinklar än det jag gjort tidigare. Grundstrukturen för webbplatsen gick snabbt, rapporten gick snabbt att skriva. Jag har lagt mest tid på att skapa de olika temana, och kanske orimligt mycket tid på att skapa en persona till min artist. Och jag la nog mer tid än jag kanske borde på att välja font. Jag har fortfarande svårt med att få allting att hamna rätt på gridet, ibland funkar det - tex på förstasidan, men ibland inte - tex. på bloggen, så det är nånting med det jag fortfarnde inte riktigt förstått.

Jag tycker verkligen om upplägget med ett kursmoment i veckan och projekt som avslut. Gillar även upplägget med en genomgång och en föreläsning i veckan. Boken var bra, lättläst och relevant, men vet inte om jag tycker att den tillförde så mycket de andra läshänvisningarna i kombination med föreläsningarna.
Det var lärorikt att läsa om design ur teoretiskt perspektiv och mycket bra att skriva analyserna/rapporter kring de olika temana så man får tänka till ordentligt kring det. Känner mig mycket nöjd med kursen.
