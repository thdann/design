---
---
Redovisning kmom01
=========================

I princip allt det tekniska i detta moment är nytt för mig.
Jag har aldrig tidigare hört talas om markdown och inte använt GitHub.
Jag känner till t.ex. Wordpress och Bootstrap, att de finns och deras användningsomårde,
men jag har inte jobbat i dem och begreppet ramverk hade jag heller inte hört i den här kontexten förr.
Det gick ändå helt okej att installera labmiljön och ta sig igenom den första uppgiften med hjälp av
guide/videos men jag kan ju inte påstå att jag förstår precis vad det är jag gör i alla steg.
Jag kände likadant i första momentet på htmlphp-kursen och då gav det med sig till slut efter
att ha jobbat i det ett tag, så förmodar att det blir tydligare med tiden även i denna kurs.
Jag gjorde några försök med SSH-nycklar till GitHub men gav upp till slut pga det tog orimligt mycket tid i förhållande till
vad det gav i det stadiet.

Som flitig användare av internet både i arbete och privat har jag såklart synpunker på hur "bra" en webbplats är på
så sätt att jag t.ex. hittar den information jag söker eller att det går snabbt och smidigt att hämta/rapportera uppgifter av olika slag. Det visuella är också viktigt, jag skulle nog dra det så långt att för mig upplevs ett företag med ful hemsida som mindre attraktivt och därmed mindre konkurrenskraftigt. Men såklart har jag inte lika höga krav på estetiken på en myndighetssida som på t.ex. en klädbutik som har som uppgift att sälja. Men i båda fallen ska ju designen på något sätt spegla myndigheten/företaget och en webbplats som inte fungerar, uppfyller sitt syfte, eller rentav en ful webbplats, upplever jag som oseriöst av företaget.

Jag tycker det var svårt att styla webbplatsen för att det är så många klasser och element, jag har ännu inte riktigt greppat exakt hur ramverket ska hjälpa mig. Än så länge känns det mest förvirrande. Men jag fick iaf de olika delarna ungefär där jag ville ha dem, men det gjorde jag genom att testa mig fram element för element och klass för klass. Jag fattar inte riktigt hur det hänger ihop än. Navbarerna ser t.ex. fortfarande ut som lort och inte alls som jag vill.
Sen har jag inte heller förstått riktigt hur jag ska strukturera upp min css-kod i form av base, layout och module. Det ligger mest huller om buller nu.

Min TIL måste ändå vara att det finns något som heter ramverk. Jag förstår att det är till hjälp när man väl har koll på strukturen men jag är verkligen inte där än.
