---
---
Redovisning kmom04
=========================

Jag tycker det var lärorikt att göra skrivuppgiften framför allt att tvingas tänka till kring känslan som förmedlades, jag brukar inte reflektera kring varför en viss känsla uppstår, även om jag ofta uppfattar att olika företag gör olika intryck med tex. sina webbsidor. De tre sidorna jag analyserade var väldigt olika i sina färgval, så skrivuppgiften gav till viss del inspiration till inlämningsuppgiften i detta kursmoment.

Jag tolkade [minimalistisk](http://www.student.bth.se/~thdn18/dbwebb-kurser/design/me/redovisa/htdocs/redovisning/kmom04?style=04_minimalistic) som att man ska skala bort allt onödigt, så därför körde jag en sans-serif-font (för svansen är onödig) och vit bakgrund och mörkgrå text. La en röd accentfärg på footern och en annan font i menyn, fortfarande sans-serif, men för att det inte ska se alltför tråkigt och ostylat ut. Skalade även bort flashbilden, sidmenyer på redovisasidan och behöll endast next/previous-blocket för att ändå behålla lite funktionalitet och kunna bläddra mellan sidorna. En nackdel med just den lösning jag valde är att sidebarsen också försvann på sidorna Verktyg och Om vilket ju inte är så bra om det skulle stått livsviktig info där.

[Colorful](http://www.student.bth.se/~thdn18/dbwebb-kurser/design/me/redovisa/htdocs/redovisning/kmom04?style=04_colorful) tolkade jag rätt och slätt som färgglatt och drog på med massa färger och mycket färg, men för att det inte skulle bli för skrikigt och jobbigt för ögonen drog jag ner mättnaden så att färgerna blev mer pastelliga. Jag valde bredare fonter som innebär större områden med färg på skärmen. Blandade sans-serif med serif-font för variation. Jag valde en triad-färgschema med Adobe Color CC som hjälpmedel, för att få så olika färger som möjligt som ändå matchar.

För det [mörka](http://www.student.bth.se/~thdn18/dbwebb-kurser/design/me/redovisa/htdocs/redovisning/kmom04?style=04_dark) temat utgick jag från monokromt färgschema och mörka blå färger. Samma fonts som i det minimalistiska temat, för att göra det enkelt för mig själv, och i ljus färg för att det ska gå att läsa ordentligt mot mörk bakgrund.

Jag utgick från ett bastema med drygt 10 variabler och använde till minimalistikt tema och mörkt tema, men till det färgglada schemat hade jag så många fler färger än i de andra så då pricksköt jag även viss styling utan att skapa massa nya variabler.

Min TIL detta kmom blir verktyget Adobe Color CC, att det hjälpmedlet finns och hur man kan använda det för att skapa färgpalett.
