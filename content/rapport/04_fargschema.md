---
---

Analys: färg och typsnitt
=======================

Uppgiften gick ut på att analysera, utvärdera och jämföra tre olika webbplatser i form av färgval och typsnitt.

Urval
-----------------------

Analysen gjordes på tre webbplatser som säljer surfresor. Urvalet är gjort genom en googling av "surfresor". Träff nummer två de fyra första träffarna sorterades bort (Apollo) på grund av att deras huvudsaklinga inriktning inte är specifikt surfresor utan charterresor generellt. Kvar blev följande tre webbplatser:

[Lapoint](https://www.lapoint.se)
[Surfakademin](https://www.surfakademin.se)
[Xtravel](https://www.xtravel.se/restyp/surfresor/)

Metod
-----------------------

Första steget av analysen var en generell överblick över webbsidan för att se vilka färger som var återkommande på bakgrunder av header, main och footer, samt text. För att sedan få fram (mer eller mindre) exakta färgen användes devtools samt [Adobe Color CC](https://color.adobe.com) som hjälpmedel för att se färgernas förhållande till varandra i färghjulet.

Resultat
-----------------------

[Lapoint](https://www.lapoint.se) använder sig av ett akromatiskt färgschema, med vit och mörkgrå bakgrunder (med olika transparens) samt varvar svart och vit text beroende på bakgrundsfärg. De har en röd accentfärg, samma röda färg som i deras logga.

Både rubriker och brödtext är en sans-serif-font, där rubrikerna urskiljer sig genom att vara i versaler. Ibland förekommer det text framför bakgrundsbilder och -filmer, vilket gör texten svår att läsa på vissa ställen då den försvinner i bilden. Färg och font känns enkelt och stilrent, samtidigt modernt. Förekomsten av den röda färgen ger en varmare känsla till den annars strama och strikta färgskalan och texten.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #e94739">
<td style="height: 50px; width: 50px; background-color: #333">
<td style="height: 50px; width: 50px; background-color: rgba(0, 0, 0, 0.5)">
<td style="height: 50px; width: 50px; background-color: rgba(51, 51, 51, 0.1)">
</tr>
</table>

<img src="img/lapoint.png" alt="Lapoint">

[Surfakademin](https://www.surfakademin.se) har ett kompletterande färgschema med blå och orange som motsatsfärger (sen alla färger däremellan) men ingen speciell accentfärg. Brödtexten är i huvudsak svart mot vit bakgrund, men även vit text mot mörkare bakgrund förekommer. Brödtexten är en sans-serif och storleken på brödtexten varierar på sidan. Menytexten är en sans-serif i versaler och här och var på sidan finns underrubriker i en snirklig serif-font och vissa textstycken har anfanger. Färgerna, snirkliga rubriker och varierande storlek på texten på sidan skapar en hippie-känsla.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(28, 12, 122)">
<td style="height: 50px; width: 50px; background-color: rgb(23, 75, 196)">
<td style="height: 50px; width: 50px; background-color: rgb(254, 160, 0)">
<td style="height: 50px; width: 50px; background-color: rgb(240, 62, 4)">
<td style="height: 50px; width: 50px; background-color: rgb(168, 32, 52)">
</tr>
</table>

<img src="img/surfakademin.png" alt="Surfakademin">

[Xtravel](https://www.xtravel.se/restyp/surfresor/) har i utgångspunkt ett analogt färgschema med kalla färger men sen med en orange och motsatsfärgen lila som accentfärg i menyraden. Den gröna färgen i färgskalan motsvarar den gröna färgen i företagets logga. Fonten är sans-serif, både brödtext och rubriker men där rubrikerna är i versaler och har blå färg. De kallare färgerna tillsammans med stram och strikt text framkallar en tuff och maskulin känsla.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(0, 173, 233)">
<td style="height: 50px; width: 50px; background-color: rgb(29, 143, 124)">
<td style="height: 50px; width: 50px; background-color: rgb(106, 168, 53)">
<td style="height: 50px; width: 50px; background-color: rgb(47, 42, 33)">     
</tr>
<tr>
<td style="height: 50px; width: 50px; background-color: rgb(236, 108, 1)">  
<td style="height: 50px; width: 50px; background-color: rgb(127, 107, 167)">    
</tr>
</table>

<img src="img/xtravel.png" alt="Xtravel">

Analys
-----------------------

De tre webbsidorna säljer i princip samma produkter och erbjuder i princip samma resmål. Samtliga tre sidor har en ["platt"](https://www.nngroup.com/articles/characteristics-minimalism/) design och har alla en liten, diskret menyrad längst upp stora bilder. Förmodligen är bilder det mest effektiva sättet att skapa reslust och surfsug och de får därför så mycket fokus. Brödtexten är en sans-serif och två av tre har även sans-serif i versaler som rubriker.

I utgångspunkt är de alltså ganska lika varandra men olika färgkombinationer gjorde ändå att de förmedlade helt olika känslor. Surfakademin med mycket färger och närmast psykadelisk färgpalett gav en flummig känsla medan Xtravel känns som tuffare och mer maskulin. Surfakademin har även yogaresor, medan Xtravel erbjuder andra typer av sportresor (skidor, motorcross och mountainbike) så för analysens skull får jag väl ändå lov att använda den trötta generaliseringen som argument för mina slutsatser - flummig vs. maskulin.
Färgerna på Xtravel och Lapoint kändes nästan lite tråkiga i jämförelse med Surfakademins sida. Även om Xtravel hade många färger användes de väldigt sparsamt till skillnad från Surfakademin. Samtidigt tog nästan alla färger hos Surfakademin fokus från bilderna och snirklig text med olika storlekar på texten tog fokus från vad som faktiskt stod. Personligen tilltalas jag mest av Surfakademins färgpalett men ska jag boka surfresa blir det med största sannolikhet Lapoint. De kändes mest "lagom" vilket känns tryggast för mig i detta fall som nybörjare.

Referenser
-----------------------

https://color.adobe.com

https://www.lapoint.se

https://www.nngroup.com/articles/characteristics-minimalism/

https://www.surfakademin.se

https://www.xtravel.se/restyp/surfresor/

Övrigt
-----------------------

Theresa Dannberg
