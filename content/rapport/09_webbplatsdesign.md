---
---

Analys: Webbplatsdesign
=======================
Syftet med uppgiften var att undersöka tre till fem olika webbplatser inom en viss kategori för att hitta aktuella trender inom webbdesign just nu.

Urval
-----------------------
Kategorin av webbplatser som undersökts är musikartister. Kategorin valdes på grund av kunden i kommande uppgift, vilken är en musikartist. Urvalet av webbplatser gjordes sedan med hjälp av Spotifys "Discover weekly". Eftersom förslagen där baseras på musik jag redan lyssnar på är det inte helt slumpmässigt. För att ändå få in någon form av slumpmässighet användes shuffle och webbplatserna som analyserats är de tre första artisterna som spelades:

[King Princess](https://kingprincessmusic.com/)

[Haim](http://haimtheband.com/)

[Meg Mac](https://www.megmac.com.au/)

Metod
-----------------------
För att göra en avgränsning någonstans har webbplatserna analyserats ur följande aspekter:

- Innehåll - vad finns på sidan?
- Layout, färg och form - hur presenteras innehållet, vilka designelement används?
- Vilka gemensamma nämnare utifrån ovanstående finns på de olika webbplatserna?

Resultat
-----------------------
[King Princess](https://kingprincessmusic.com/) är en kvinnlig artist och startsidan innehåller bild på artisten, turnédatum och länkar till hennes sociala medier. Det är en liten diskret navbar högst upp till höger på sidan. Det går att spela artistens musikvideor direkt på webbplatsen via Youtube. För att lyssna på musiken finns flera olika musikmedier att välja mellan och man länkas då vidare till respektive tjänst.

Webbplatsen har genomgående ljusbeige bakgrund, närmast vit. Navbar finns men är väldigt diskret uppe i högra hörnet. Det är sparsamt med både text och annat innehåll med mycket negative space, undantaget är högst upp på sidan där "over the fold" täcks av en och samma porträttbild av artisten som upprepas i ett rutmönster. Länkarna till sociala medier är i form av ikoner och återfinns i footern, där finns även möjlighet att signa upp för nyhetsbrev. Footern och texten på sidan är mörkt grå, nästan svart. Formerna på sidan är kantiga, både bilder och bokstäver har hårda hörn.

[Haim](http://haimtheband.com/) är ett band bestående av tre kvinnor och Webbplatsen innehåller bilder på bandet, upplysning om att deras nya album finns ute nu. Den navbar som finns är mitt på sidan och innehåller länkar till webshop och sociala medier.

Webbplatsen består i stort sett bara av startsida och webshop. Startsidan är ett enda stort bildspel som täcker hela skärmen med olika bilder av bandet som växlar med några sekunders mellanrum. Där är endast lite text i form av bandets namn och information om att Something to tell you är ute nu. Det är en vit sans-serif-font och endast versaler. I samma font finns länkar till sociala medier och deras webshop. Merchen i webshopen presenteras också med stora bilder som täcker nästan hela skärmen. Det lilla negative space som finns där är vitt och texten är svart. Inga runda former på sidan utan fyrkantiga former är genomgående.

Webbplatsen [Meg Mac](https://www.megmac.com.au/) är en kvinnlig artist och webbplatsen består också av endast två sidor. Startsida med bild på artisten, den enda på hela webbplatsen, länkar till social medier samt en länk till den andra sidan med turnédatum. Där finns en navbar dold navbar och möjlighet att skriva upp sig för nyhetsbrev.

Webbplatsen har vit bakgrund, text och länkar är mörkt grå. Den enda bilden som tar upp en stor del av första sidan är svartvit och artisten har en mörk, enfärgad tröja på sig. Länkarna till sociala medier är i form av ikoner. På turnédatum-sidan är de ikonerna i färg, och det enda färgen utöver vit och grå på hela webbplatsen.

Det alla tre webbplatserna hade gemensamt i form av innehåll var att de innehöll ganska stora bilder på artisterna och länkar till deras sociala medier. Två av tre använde sig av ikoner för att länka till sina konton på sociala medier. Samtliga webbplatser använde begränsat med både text och färg och sans-serif-font förekom på alla tre webbplatserna. Två av tre erbjöd möjlighet att signa up för nyhetsbrev och två av tre presenterade sina turnédatum på sina webbplatser.

Analys
-----------------------
Baserat på resultaten verkar en aktuell trend vara att hålla designen väldigt enkel. Alla tre webbplatser hade en "[flat design](https://www.nngroup.com/articles/characteristics-minimalism/)" och tendenser till minimalistik webbdesign, på så sätt att de [skalat bort allt onödigt](https://www.nngroup.com/articles/characteristics-minimalism/) samt använde sig av [akromatiskt färgschema](https://dbwebb.se/kurser/design-v2/kmom04) av vitt, svart och grått.

Det var väldigt mycket negative space och att det även var väligt lite text eller annat innehåll kändes de alla nästan lite tomma. Haim annonserade t.ex. sitt nya album enkelt, genom att helt enkelt bara skriva "Something to tell you available now "rätt upp och ner. Det förutsätter också att man känner till att det är deras nya album det handlar om, det finns inget annat på sidan som hintar om att det är just ett album, annat än att Haim är ett band då. Jag fick nästan känslan av att alla tre webbplatserna var under uppbyggnad på grund av att det var så lite innehåll.

Endast en av de tre artisterna erbjöd möjlighet att spela musiken på hemsidan via youtube, det känns annars som ett bra sätt för en artist som vill nå ut med sin musik. Jag får känslan av att det är viktigare att besökarna ska klicka sig vidare till sociala medier/musiktjänster för att lyssna på musiken därifrån än att stanna kvar på webbsidan vilket iofs förmodligen ger artisten mer betalt också.

Slutsatsen blir att hålla designen relativt enkel, begränsat med färg, innehållet till ett minumin och få besökaren att klicka sig vidare till musiktjänster eller biljettköparsidor. Nu slumpade det sig så att alla tre i urvalet är kvinnliga popartister vilket förmodligen spelar in på designen. Dansband eller rockband hade förmodligen sett annorlunda ut åtminstone i bild- och färgval, eftersom de säkert har en annan målgrupp av fans eller kanske vill förmedla en annan känsla.

Referenser
-----------------------
https://www.nngroup.com/articles/characteristics-minimalism/

https://dbwebb.se/kurser/design-v2/kmom04

Övrigt
-----------------------
Theresa Dannberg
