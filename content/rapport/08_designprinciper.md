---
---

Designprinciper
=======================

I [detta tema](http://www.student.bth.se/~thdn18/dbwebb-kurser/design/me/redovisa/htdocs/rapport/designprinciper?style=kmom06-designprinciper) har jag valt att jobba med similarity, repetition och perspektiv för att skapa [enhetlighet (Unity) och harmoni](https://en.wikipedia.org/wiki/Visual_design_elements_and_principles#Unity/harmony) på webbplatsen. Jag har använt mig av [kontraster](https://en.wikipedia.org/wiki/Visual_design_elements_and_principles#Similarity_and_contrast) och gjort vissa element mer [dominanta](https://en.wikipedia.org/wiki/Visual_design_elements_and_principles#Dominance/emphasis) än andra samt försökt tänka på att sidan ska kännas [balanserad](https://en.wikipedia.org/wiki/Visual_design_elements_and_principles#Balance).

Rundade hörn återkommer både på huvudinnehållet, i navbar, bilder samt font-awesome-ikonerna i footern. Även texten är en font med runda i formen så det går igen även där. Samma bakgrundsbild, bredd på main-wrap och bakgrund på alla sidorna gör också att det blir enhetligt.

Att bakgrundsbilden till stor del är suddig, den transparenta bakgrunden och en subtil skugga på huvudinnehållet ger känslan av att det ligger framför bakgrunden. Samma effekt blir det när man hovrar över navbaren samt dess undermeny, eller för bilder som fått en skugga. Det ser då ut att ligga ytterligare ett lager framför resten eftersom skuggan hamnar på huvudinehållet.

I navbaren har jag också använt mig av kontrast för att skapa *dominans*. När man hovrar över ett menyval blir texten fetmarkerad, vilket ökar kontrasten både mot bakgrund och de andra menyvalen och gör att det väger tyngre. En ljus skugga på omarkerade menyval är också ett sätt att använda kontrast för att göra så att texten syns tydligare.

Navbar och footer är placerade i mitten på sidan för att skapa *balans*. Genom att lägga transparent färg och samma bredd på main-wrap känns sidan mer symmetrisk även på de sidor som har sidomenyer med mindre innehåll/text än huvudinnehållet. Jag har även fyllt mina footer kolumner med ungefär lika mycket innehåll för att de ska kännas jämnt balanserade.
