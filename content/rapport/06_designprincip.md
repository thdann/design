---
---

Analys: Designprincip
=======================
Uppgiften gick ut på att analysera tre olika webbplatser utifrån designelement och designprinciper.

Urval
-----------------------
De tre webbplatserna som analyserats är [Sas](https://www.sas.se/), [Organic Makers](https://www.organicmakers.se/) och [Yogashala](https://yogashalastockholm.se/) och urvalet gjordes utifrån min webbhistorik. Dessa var de tre senaste webbplatserna jag besökt på min dator.

Metod
-----------------------
Analysen utgår från designelement och -principer enlingt [Wikipedia](https://en.wikipedia.org/wiki/Visual_design_elements_and_principles) och [Canva](https://www.canva.com/learn/design-elements-principles/)

Resultat
-----------------------
På [Sas](https://www.sas.se/) är det möjligt att boka flygresor, hitta information om resmål och flygresan dit samt hantera befintliga bokningar. Dels är målet med sidan att sälja flygstolar, men den fungerar också som kundservice där kunder hittar nödvändig information inför eller efter sin resa.

Det mest iögonfallande på hemsidan är den blå färgen som är dominant över hela sidan och återkommer i stort sett i alla bilder. Det är raka linjer och mestadels kantiga element, både bilder, boxar och knappar samt att fonten är en sans-serif.

Att det är relativt enkel design gör att buskapet blir tydligt. Den vita texten mot blå bakgrund sticker ut och bilderna smälter in i webbsidan vilket är behagligt för ögat.

Sas lyckas pricka in flera designprinciper. Den klassiska blå färgen från företagets logga går igen/repeteras genom hela webbplatsen och fyrkantiga former och raka linjer är genomgående vilket skapar *enhetlighet/unity*. Vit text mot blå bakgrundsfärg skapar *kontrast* och gör att texten syns tydligt. Det går att urskilja en *hierarki* där de viktigaste buskapen (de resor de vill pusha mest för) t.ex. får större utrymme i form av en bild/sektion som spänner över hela sidan och har lite större text.

Undersidorna innehåller mer löpande text än förstasidan, men undersidorna har samma färger och font samt innehåller även fyrkantiga element i form av tabeller och liknande. Bakgrunden är då istället vit men med rubrikerna har blå färg.

[Organic Makers](https://www.organicmakers.se/) säljer bl.a. eteriska oljor samt informerar om ekologisk hudvård. Den informativa delen är syftar till att sälja produkterna i slutändan, så målet med webbplatsen är försäljning.

Webbplatsen är ljus, grått och brunt är återkommande färger och raka horisontella linjer används för att avgränsa olika sektioner på sidan. De har förmodligen använt grid för att placera ut elementen.

Webbplatsen ger en ren, nästan steril känsla vilket jag tycker gynnar webbplatsens syfte. De säljer naturliga produkter och förespråkar att man själv ska göra sina egna hudvårdsprodukter för att få dem så rena som möjligt så det lirar.

Hos Organic Makers har de tänkt på *balans* exempelvis genom att de bilder som är placerade till höger har text till väntster och vice versa. Olika sektioner på webbplatsen är *inramade* på så sätt att de skiljs åt av horisontella linjer. Bilder med vit bakgrund grupperade tillsammans och bilder med annan bakgrundsfärg och textur är grupperade tillsammans vilket gör att det skapas *enhetlighet* inom olika sektioner på sidan men skapar *kontrast* till andra sektioner. Liknande färger och placering av motiven på bilderna gör att det ändå känns som de har har något gemensamt.

Undersidorna består till stor del av själva webbutiken så layouten är lite annorlunda med en sidomeny, men i övrigt har de samma principer med samma färger, font och inramning av olika sektioner. Bilderna på samtliga produkter har vit bakgrund och symmetriskt presenterade.

[Yogashala](https://yogashalastockholm.se/) är yogastudion Yogashalas, i Stockholm, webbplats och innehåller information om yoga generellt t.ex. filosofi och yogastudion specifikt t.ex. schema och kurser. Målet är dels att få nya besökare intresserade av att yoga hos dem, samt förse redan anslutna medlemmar med nödvändig information.

På Yogashalas webbplats är det ljusa färger, luftig text och bilder på harmoniska platser och människor. Sidan innehåller mycket luft, det är en tunn font och generöst med utrymme mellan bilder, text och olika sektionerna.

Jag tycker webbplatsen ger en lugn och skön känsla vilket ju i allra högsta grad måste vara målet för en yogastudio.

Det är en tydlig *balans* t.ex. bild och text väger lika mycket när de är placerade till höger och vänster om varandra. Innehållet är *symmetriskt* och balanserat presenterat med text och bild men varierar också en del genom att visst innehåll är placerat horisontellt på en och samma rad samt att det förekommer en subtil förändring av bakgrundsfärg.

Rosa, lila, blå och delvis orangea färger återkommer i menyval och bilder. Bilderna har samma ljus och vissa bilder är också delvis transparenta vilket skapar *enhetlighet* på sidan. Det är även inslag av *rörelse* på så sätt att bilderna rör sig när man hovrar över dem. Knapparna i vissa menyval ändrar färg/lyser upp och andra "poppar upp" från sidan när man hovrar över dem för att leda uppmärksamheten till dem. För de sistnämnda är det perspektiv de har använt sig av för att skapa den effekten.

Bilderna har samma ljusa/transparenta look även på undersidorna och samma luftiga text. Layoten på undersidorna är lite mer kompakt än förstasidan och det blir tydligare att grid förmodligen använts.


Analys
-----------------------
Alla tre webbplatserna var enhetliga och balanserade och jag tycker att designen passade bra för respektive företag. De har med största sannolikhet använt grid för att placera ut innehållet på sina sidor och de liknade varandra en del när det kommer till placering av bild, text och en tunn menyrad högst upp. Någon stor bild som löper över hela sidan, några lite mindre bilder på rad och sen någon bild i kombination med text. Jag tycker det var tydligast att de på alla tre webbplatserna haft balans, symmetri och färgskala i åtanke.

Referenser
-----------------------
https://www.canva.com/learn/design-elements-principles/

https://dbwebb.se/article/vl.pdf

https://en.wikipedia.org/wiki/Visual_design_elements_and_principles


Övrigt
-----------------------
Theresa Dannberg
